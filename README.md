Nörolojik hastalıklar, beynin komplikasyonlarını tanımlayan bir hastalıktır. Genellikle insanın yürüme, konuşma, öğrenme ve hareket etme yeteneklerini etkiler. Alzheimer, Parkinson, İnme ve Multipl Skleroz gibi hastalıklar nörolojik hastalıklara örnek verilebilir. Bu hastalıkların kesin bir tedavisi olmadığı bilinmektedir. Bu yüzden bu hastalıkların erken tespiti hastanın yaşam kalitesini arttırmada önemlidir Literatürde 2 farklı hastalık için (Alzheimer ve Parkinson) yapılan modeller bulunmaktadır. 4 farklı hastalık için geliştirilen model, bu hastalıkların erken teşhis edilmesinde doktorlara yardımcı olacaktır. Bu çalışmada nörolojik hastalıkların (Alzheimer,Parkinson,İnme ve MS) derin öğrenme yöntemi ile sınıflandırılması ve derin öğrenme yöntemlerinin karşılaştırılması amaçlanmaktadır. Resnet50, Alexnet, EfficientNetB0 ve kendi geliştirdiğimiz Konvolüsyonel Sinir Ağı mimarileri kullanılmıştır. Çalışma sonucunda en başarılı model EfficientNetB0 modeli olmuştur.
